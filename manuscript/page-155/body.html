<div class="leaf flex"><div class="inner justify"><p>--- No milloin sitten aiot siirtyä väen pöytään?</p><p>--- Sen saat kuulla pian, kunhan lähdemme tästä ulos sunnuntai-kävelylle, vastasi Eva. — Muuten, mitä oli Leena laittanut väelle aamiaiseksi?</p><p>--- Maitovelliä, rieskaa ja voita.</p><p>--- Mitäs isäntä siihen sanoo?</p><p>Eva vilkaisi mieheensä veitikkamaisesti ja kysyvästi.</p><p>Juho rypisti hiukan kulmiaan ja vastasi:</p><p>--- Tuhlausta se on. Ei kannata talonpojan herkutella. Mutta menköön nyt, koska kuulut niin määränneen.</p><p>Eva nauroi.</p><p>--- Ethän ole vihainen siitä? kysyi hän.</p><p>--- Enhän toki. Ja hyvähän on, että suostuttelet väen puoleesi, arveli<br>Juho siihen.</p><p>Eva lopetti syöntinsä ja nousi.</p><p class=" stretch-last-line ">--- Eikö Soljalan isäntä viekään emäntäänsä</p></div> </div>