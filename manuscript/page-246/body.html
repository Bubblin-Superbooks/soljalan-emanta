<div class="leaf flex"><div class="inner justify"><p class="no-indent  ">syrjäsilmällä pitänyt huolta, että kaikki tarkoin noudattivat hänen ohjeitaan. Hänen ei tarvinnut muuta kuin vilkaista tulijaan, jolloin tämä säpsähti ja teki, minkä näki määrätyksi. Pahimman vastuksen tuotti Pahna-Liisa.</p><p>--- Jottako käsiä pesemään! E-enhän minä, vanhankansan ihminen, keskellä viikkoa. Johan sitä saunassa lauantaina pestiin. No voi hyvänen aika.</p><p>Mutta Eva sanoi ystävällisesti ja vakavasti:</p><p>--- Liisa tekee nyt niin kuin on määrä.</p><p>Ja Liisa totteli, tuli keittiöön, risti kätensä vatsansa päälle ja sanoi:</p><p>--- Ihan tuntuu kuin tulisi kirkkoon. Ja Leenalla tuollaiset liinat ja vehkeet. Kyllä nyt on Soljalassa elämä herrastunut.</p><p class=" stretch-last-line ">--- Niin, sanoi Eva, te ette kyllä enää kummastele sitä, että lypsäjillä pitää olla puhtaat lypsinkaavut. Sen asian tarpeellisuuden olette oppineet ymmärtämään. Mutta</p></div> </div>