<div class="leaf flex"><div class="inner justify"><p class="no-indent  ">saavutti rauhansa ja tyyneytensä sekä sanoi yht'äkkiä hiljaisella, vakavalla tavallaan:</p><p>--- Anna sinä minulle anteeksi raakuuteni, Eva!</p><p>Eva katsahti häntä ilahtuneena silmiin. Katseet olivat vielä verhotut, mutta siellä pohjalla kumpuili jotakin kuin kirkkaassa lähteessä, jotakin syvältä sielun uumenista tulevaa. Eva irtausi hiljaa, meni vuoteeseensa ja sanoi:</p><p>--- Mene nyt syömään ja pane pian maata. Meillä on huomenna paljon, paljon asioita puhuttavana.</p><p>Ujostellen nyppi hän sitten peitettään hetkisen, kunnes sanoi vihdoin hiljaa:</p><p>--- Tahtonetko sitten… käyttää oikeuttasi?</p><p>Juho meni kiireesti hänen vuoteensa ääreen ja suuteli häntä ujostelematta ja reilusti.</p><p class=" stretch-last-line ">--- En, sanoi hän, en tahdo käyttää enkä esittää mitään oikeuksiani. Se oli tyhmää puhetta. Niitä oikeuksia ei anna minulle pappi, vaan — sinä. Emme</p></div> </div>