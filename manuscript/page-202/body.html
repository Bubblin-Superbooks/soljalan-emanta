<div class="leaf flex"><div class="inner justify"><p class="no-indent  ">Juho astui akkunan ääreen ja katsoi ulos mietteissään kesäiseen luontoon, joka kuin yhtämittaista juhlaa viettäen riemuitsi Soljalan ympärillä. Hänen sydämensä oli tänä päivänä vallannut omituinen, voitonvarma ja tyydytystä tuottava rauha, joka jaksoi odottaa kultaisen omenan putoamista. Kuin kaukaa kuuli hän Evan äänen kysyvän:</p><p>--- Mistä sinne Toivolan suolle mennään?</p><p>Juho kääntyi vaimoonsa päin ja selitti tien.</p><p>--- Miksi? kysyi hän sitten.</p><p>--- Muuten vain, vastasi Eva välttävästi, katsomatta miestään silmiin.<br>Sitten sanoi hän:</p><p>--- Mennään nyt taas katselemaan Soljalan maita ja viljelyksiä. Haluan kuulla kaikki sinun viljelyssuunnitelmasi, sillä tahdon oppia maanviljelyksenkin perinpohjin.</p><p class=" stretch-last-line ">--- Se ei tapahdu yhtenä sunnuntaipäivänä, naurahti</p></div> </div>