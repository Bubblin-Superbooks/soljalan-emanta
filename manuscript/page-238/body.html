<div class="leaf flex"><div class="inner justify"><p class="no-indent  ">kypsyys-aamun kirkkaus oli auennut heille tällä hetkellä, melkein tukahduttaen heidät autuasten aavistusten ja täyttymisvarmojen odotusten ylenpalttisuudella. Väristen irtautui Eva miehensä syleilystä, katsoi poispäin ja sanoi:</p><p>--- Katsoppas, kuinka kodikkaan näköisiksi tämä valaistus muuttaa meidän vanhat rakennuksemme.</p><p>--- Siellä vanhassa rakennuksessa on nyt kodikkaita suojia, joissa vallitsee Soljalan nuori ja kaunis emäntä…</p><p>--- Joka ei osaa mitään…</p><p>--- Joka on kotinsa henki ja elämä, ja jolla on rakkaus ohjaajanansa…</p><p>--- Joka on usein kärsimätön ja pahalla tuulella…</p><p>--- Joka kerran tulee äidiksi ja lahjoittaa Soljalalle uuden isännän ja isänmaalle kunnon kansalaisen…</p><p>Silloin kääntyi Eva mieheensä ja kysyi loistavin silmin:</p><p>--- Luuletko Juho, että siitä tulee poika vai tyttö?</p></div> </div>