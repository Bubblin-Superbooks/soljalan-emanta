<div class="leaf flex"><div class="inner justify"><p class="no-indent  ">ja päreitä sekä muuta puutavaraa, täytyy sinun niitä heille antaa ja ottaa hintaa mahdollisimman vähän. Kun sinulla nyt syystöiden loputtua on hiukan enemmän aikaa, pitäisi sinun käydä katsomassa heidän rakennuksensa, suunnitella niihin tarpeelliset korjaukset ja uudistukset sekä katsoa, että perustukset ja asemat uusilla palstoilla tulevat oikein valituiksi. Muistakin samalla pitää huolta, että päivän puolelle rakennusta tulee sopiva pieni puutarhana ja että navetta ja tunkio eivät tule keskelle parhainta pihamaata. Kun näin osoitat yhä lisäharrastusta heidän elämälleen ja eteenpäin pääsemiselleen, innostaa se heitä itseään voittamaan alkuvaikeudet, mitkä muuten saattaisivat tuntua hyvinkin masentavilta. Teethän niin, Juho?</p><p>Juho kaappasi hänet syliinsä.</p><p>--- Teenpä varmasti, sanoi hän hymyillen. Mitä vielä käskette, armollinen majesteetti?</p><p class=" stretch-last-line ">--- Hyi sinua, sanoi Eva. Tuleppas tänne, niin näytän</p></div> </div>