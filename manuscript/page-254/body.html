<div class="leaf flex"><div class="inner justify"><p class="no-indent  ">tunsi hän mielensä niin keveäksi ja onnelliseksi sekä ympäristöönsä sopeutuneeksi, että hänen halutti ihan hypähdellä. Loistavin silmin astui hän Juhoa vastaan, kun tämä vihdoinkin tuli kotiin, painalsi mehevän ja ujostelemattoman suutelon hänen suulleen ja kysyi:</p><p>--- Ihanko sinä todella aiot taas huomenna mennä sinne Toivolan suolle?</p><p>Juho pani kätensä vaimonsa vyötäisille, katsoi häntä syvästi silmiin ja sanoi:</p><p>--- Niin olin ajatellut. Kovin kauan ovat miehet olleet siellä yksinään.</p><p>--- Mutta jos et sentään lähtisi vielä tällä viikolla? Olisit täällä minun luonani kerran terveenäkin.</p><p>--- Mutta entäpä siellä tehdään erehdyksiä?</p><p>--- Syytä minua. Ja sitäpaitsi — kyllä Soljalan Juho ne erehdykset helposti korjaa. Ollaan nyt oikein niinkuin muutkin — naimisissa.</p><p class=" stretch-last-line ">--- Olkoon sitten vielä sinne meno. Tämä viikko</p></div> </div>