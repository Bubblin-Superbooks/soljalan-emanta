<div class="leaf flex"><div class="inner justify"><p class="no-indent  ">lisäkustannuksia, että ruoka laitetaan paremmin, ja siitä rupean pitämään huomenna huolta. Mutta aion antaa heille enemmän voita ja maitoa. He tarvitsevat sitä. Saat hiukan pienentää meijeritiliäsi.</p><p>--- Mutta se on pääasiallinen talon rahalähde.</p><p>--- Siitä saavat he suuremman ja sitkeämmän työinnon ja korvaavat sen talolle monin kerroin.</p><p>--- Kun he aluksi saavat parempaa, vaativat he pian yhä enemmän.</p><p>--- Kaikella on rajansa. Mutta vielä eräs asia. Minä en voi siirtyä syömään kanssasi väen pöytään, ellen saa uudistaa koko pöytäkomentoa.</p><p>--- No miten sekin olisi uudistettavissa?</p><p>--- Täytyy saada siistit ja tarkoituksenmukaiset astiat. Minkälaisia sinä pitäisit soveliaimpina?</p><p class=" stretch-last-line ">--- Niitä ei ole oikeastaan. Puuastioita ei kannata enää pitää, sillä nykyisin ei ole emännillä niin paljon aikaa kuin niiden puhtaanapito vaatisi. Nehän täytyisi</p></div> </div>