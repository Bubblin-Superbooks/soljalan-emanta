<div class="leaf flex"><div class="inner justify"><p>Muutama tunti sen jälkeen makasi Juho kotonaan, tällä kertaa omassa aviovuoteessaan. Vanha harmaapartainen lääkäri puuhasi hänen ääressään ja vieressä seisoi Eva sairaanhoitajattaren tehtävissä. Vanha Leena istui ikkunan ääressä ja katsoi ulos.</p><p>Vanha lääkäri oli vakavan näköinen. Hän oli juuri saanut sidotuksi<br>Juhon pään ja piti nyt jotakin hänen hengitettävänään.</p><p>Hetken perästä Juho aukaisi hitaasti ja raukeasti silmänsä.</p><hr class="section"></div> </div>