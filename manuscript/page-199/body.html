<div class="leaf flex"><div class="inner justify"><p>--- Eri asia! Pitääkö ihmisen sitten saada likaisempaa kohtelua kuin lehmän?</p><p>--- Saa nähdä, miten tulet näissä puuhissasi menestymään. Ole joka tapauksessa siksi varovainen, että teet muutoksesi vain vähitellen. Mutta kuinka ehdit emännän puuhiin ryhtyä, kun kaikki tämä tulee lisäksi?</p><p>--- Toistaiseksi annan Leenan vielä olla emäntänä. En uskalla nyt niihin asioihin puuttua, sillä en tunne niitä tarpeeksi. Eikö olekin niin paras?</p><p>--- Kyllä onkin. Vähitellen puutut niihin yhä enemmän, kunnes ne kerta siirtyvät sinulle itsestään. Mutta meidän täytyy harkita nämä asiat perinpohjin, sillä uudistuksiin ei saa ryhtyä päätäpahkaa, vaan tarkan mietinnän jälkeen. Mutta onhan meillä tänä iltana vielä aikaa.</p><p>--- Miksi ei vielä huomennakin?</p><p>--- Minä lähden taas huomen-aamulla viikoksi sinne suolle.</p></div> </div>