<div class="leaf flex"><div class="inner justify"><p class="no-indent  ">oikeat plyyssipäällyksiset?</p><p>--- No voi hyvänen aika!</p><p>Eva oli aivan ällistyksissään. Äkkiä hän hyppäsi seisomaan ja katsoi<br>Juhoa tiukasti silmiin sekä sanoi:</p><p>--- Kuule! Jos sinä olet niin pähkähullu, että häpäiset minut tilaamalla tuollaiset inhoittavat kapineet minun talooni ja huoneeseeni, niin sillä samalla hetkellä minä lähden tieheni. Tiedäkin se! Ja nyt minä lähden uimaan.</p><p>Juho katsoi häneen suu auki ja sangen avuttoman näköisenä sekä läksi miettiväisenä astumaan vaimonsa jäljessä, joka rivakasti meni rantaan. Rantatöyräällä Eva sanoi leikillisen tiukasti:</p><p>--- Nyt saat istua tähän, mutta selin järveen. Ja muistakin olla katsomatta. Lupaatko kunniasanallasi?</p><p>--- Lupaan, vastasi Juho alistuvaisesti.</p><p>--- Vasta sitten, kun huudan, saat katsoa, kuuletko?</p><p>--- No kuulenhan minä.</p></div> </div>