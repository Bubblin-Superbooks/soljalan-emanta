<div class="leaf flex"><div class="inner justify"><p class="no-indent  ">mutta minä jo heti sanoin, että Soljalassa on aina ollut vain emäntiä, lihavia ja vöyreitä emäntiä, ei rouvia, ei…</p><p>Hän pysähtyi hiukan oudostuneena nähdessään Juhon ja Evan seisovan hiljaa ja vaiti toistensa edessä. Juho oli punastunut, mutta samalla hänen ilmeessään oli jotakin ylpeää, Eva katsoi lattiaan ja sormeili hermostuneesti esiliinaansa, kunnes hiukan niskaansa keikauttaen sanoi:</p><p>--- Joko olet syönyt aamiaista?</p><p>--- Kyllä, vastasi Juho tyynesti.</p><p>--- Voitko odottaa siksi, kunnes minäkin olen ehtinyt syödä?</p><p>--- Kyllä.</p><p>--- Tule sitten tänne ruokasaliin.</p><p class=" stretch-last-line ">Ja Eva meni ylpeästi paikalleen, koettaen syödä niitä kesäisiä herkkuja, joita siihen oli varattu, ja tuon tuostakin luoden uhmailevan silmäyksen Juhoon, joka työvaatteissa, kookkaana, järkähtämättömänä ja</p></div> </div>