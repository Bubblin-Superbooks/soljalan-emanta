<div class="leaf flex"><div class="inner justify"><p>--- Vai maahenkeä setäkin tässä kiittää! Eipä uskoisi.</p><p>--- En kiitä! Mutta sen olen aina myöntänyt, että tuolla liikkeellä saattaa olla arvaamaton merkitys maalaiselämän henkisenäkin sivistäjänä, kun sitä vain oikein johdetaan. Ja ehkä johto on sallimuksen tahdosta saanut suunnan, joka on sopiva siihen siksi, että se on osannut herättää laumassaan jonkunmoista herännäisyyden tapaista kiihkoa päästä kaikin puolin kohoutumaan, sivistymäänkin. Ehkä se juuri on tie, joka vie suomalaisen sielun perille, sillä selvä ja tyyni järki ei näytä siihen pystyvän.</p><p>Ukko nousi, haukotteli ja sanoi:</p><p>--- Nyt kun olen puhunut tässä itseni virkeäksi, taidankin lähteä ajelemaan kotiin päin. Täytyy mennä aamupäivällä taas pitäjälle. Luuletko, että saadaan tähän aikaan hevonen valjaisiin?</p><p>--- Kyllä, jos setä välttämättä nyt tahtoo lähteä.</p><p class=" stretch-last-line ">--- Parasta se on — helpompi itsellenikin. Menehän</p></div> </div>