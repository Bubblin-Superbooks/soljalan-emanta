<div class="leaf flex"><div class="inner justify"><p>Eva huomasi tehneensä tyhmyyden ja koetti parantaa sitä.</p><p>--- Sanoihan se sentään, mutta en tullut sitä panneeksi niin merkille.<br>Onko se kaukanakin?</p><p>--- Sinne on penikulman matka — sehän on se suuri takamaan suo, jossa sillä nyt on viemärien kaivuu. Evästäkin otti, niin että tokko tuo tullee ennenkuin lauantaina. Jo minä toruinkin sitä, että kun lähtee jo häiden jälkipäivänä pois, mutta se kun on nyt kerran sellainen työhullu. Ja jos lienevät sillä litviikit lauantaina, kun se on sinne kokoillut niitä päiväläisiäkin.</p><p class=" stretch-last-line ">Evalle oli samalla käynyt hänen asemansa selvemmäksi. Hän tiesi nyt, että hänen taistelunsa oli alkava, hänen omalla tahollaan ja tavallaan, Juhon omalla tahollaan ja tavallaan. Heidän tiensä olivat tarkoitetut yhtymään ja ehkä ne yhtyisivätkin, mutta</p></div> </div>