<div class="leaf flex"><div class="inner justify"><p class="no-indent  ">punasinisiä vivahteita kuin pehmeitä värihäivähdyksiä. Juho kulki vaiti, vetäen vain syvään henkeään ja katsoen niin ahnaasti kuin ei olisi uskonut koskaan voivansa kyllin katsoa. Äkkiä käännähti hän vaimoonsa päin, joka kulki hänen rinnallaan.</p><p>--- Nyt olen vasta huomannut, että Soljalassa on todellakin emäntä.<br>Miten ihmeessä olet ehtinyt saada niin paljon aikaan?</p><p>--- Paljonko? naurahti Eva. — Vähän vasta, hyvä Juho, ja kaikki on niin puutteellista, niin tavattoman vaikeaa.</p><p>--- Vähän viikossa, paljon vuodessa. Nyt on minulle vasta täydelleen valkenemassa se linja, jota olet ruvennut seuraamaan, ja nyt rupeankin sinua tarmolla auttamaan.</p><p>Hän katsoi vaimoonsa hellästi.</p><p>--- Olet hoitanut minua niin rakkaasti, sanoi hän sitten hiljaa. Ja oikein sinulla on avainnippukin vyölläsi, kuten millähän Pohjolan emännällä.</p></div> </div>